Obiettivo principale del progetto è la realizzazione di un ambiente di realtà virtuale visualizzabile in web browser, che rappresenti l'interno di una piccola sala cinematografica e che implementi la visualizzazione di tre video senza l'utilizzo di comandi manuali.
La particolarità del progetto consiste infatti di poter controllare la riproduzione dei video semplicemente grazie alla direzione dello sguardo all'interno dell'ambiente VR.

Il framework utilizzato a questo scopo è stato A-Frame, che impiega la libreria JavaScript threeJS e la tecnologia di accelerazione grafica 3D WebGL per la realizzazione di elaborati tridimensionali.
